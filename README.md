<p align="center">
  <img src="https://img.shields.io/badge/Python-3776AB?style=for-the-badge&logo=python&logoColor=white" alt="Python"/>
  <img src="https://img.shields.io/badge/Flask-000000?style=for-the-badge&logo=flask&logoColor=white" alt="Flask"/>
  <img src="https://img.shields.io/badge/Telegram-2CA5E0?style=for-the-badge&logo=telegram&logoColor=white" alt="Telegram"/>
  <img src="https://img.shields.io/badge/Vercel-000000?style=for-the-badge&logo=vercel&logoColor=white" alt="Vercel"/>
</p>

# بوت تواصل (تيليغرام)

## هلا والله 👋

هذا بوت تيليغرام بسيط كلش مال تواصل بين العالم والأدمن. شغله يخلي المستخدمين يدزون رسايل (نص، صور، فيديو) للأدمن، والأدمن يگدر يجاوبهم عن طريق البوت نفسه. مصمم حتى يشتغل خفيف لطيف على منصة Vercel، ويستعمل Webhooks حتى يكون سريع وما يضم بيانات هواية.

## شلون يشتغل؟ 🤔

البوت يستلم الرسايل فوراً عن طريق الـ Webhooks من تيليغرام. مبني بمكتبة Flask (بايثون) حتى يشتغل كسيرفر خفيفون على Vercel. يعني كل ما تجي رسالة، Vercel يشغل الكود مالته حتى يعالجها مباشرةً بدون ما يحتاج لتخزين دائم للبيانات.

## الميزات الأساسية 🚀

* **للمستخدمين العاديين:** يكدرون يدزون رسايل للأدمن بكل سهولة.
* **للأدمن (أبو البوت 😉):**
    * لوحة تحكم بيها أزرار واضحة.
    * يكدر يحظر ويرفع الحظر عن أي مستخدم (بالآيدي).
    * يضيف ويحذف أدمنية مساعدين (بالآيدي).
    * يفعل/يلغي الاشتراك الإجباري بقناة معينة.
    * يفعل/يلغي استلام الرسايل من المستخدمين مؤقتاً.
    * **شغلات محدودة (لأن ما بي تخزين دائم):** إذاعة رسايل وإحصائيات بسيطة.

## شلون تنصبه وتشغله؟ 🛠️

**شنو يرادلك؟**
* توكن بوت تيليغرام (تاخذه من BotFather).
* الآيدي مال حسابك التيليغرام (حتى تصير الأدمن الرئيسي).
* حساب بـ Vercel (يفضل يكون مربوط بـ GitHub/GitLab/Bitbucket).

**خطوات النشر على Vercel:**
1.  تودي ملفات المشروع (Main.py, requirements.txt, vercel.json) للمستودع (repository) مالتك على Git.
2.  من لوحة تحكم Vercel، تسوي مشروع جديد ("New Project") وتربطه بهذا المستودع.
3.  تروح لإعدادات المشروع بـ Vercel (Settings -> Environment Variables) وتخلي هاي المتغيرات:
    * `TELEGRAM_BOT_TOKEN`: تخلي بي توكن البوت مالتك.
    * `TELEGRAM_ADMIN_ID`: تخلي بي الآيدي مال حسابك.
4.  تدوس "Deploy" وتنتظر Vercel يكمل بناء ونشر البوت.
5.  ورا ما يخلص النشر، تروح للرابط `https://your-project-name.vercel.app/set_webhook` (طبعاً تبدل `your-project-name.vercel.app` برابط مشروعك الفعلي) **مرة وحدة بس** حتى البوت يخبر تيليغرام وين يدزله التحديثات.

## ملاحظات كلش مهمة 📢

* **شغلات محدودة:** الإذاعة والإحصائيات ما راح تشتغل بكامل طاقتها لأن البوت مصمم "بدون تخزين دائم".
* **ماكو تخزين دائم:** يعني البوت ما يضم سجلات المستخدمين أو أي شي ثاني بشكل دائم. إذا ردت هيج شي، يرادلك تربطه بقاعدة بيانات خارجية.
* **حقوق الكود:** الكود الأصلي للبوت جان بي تعليق بخصوص الحقوق. حاول تحافظ عليها أو تذكر المصدر إذا نشرت الكود بمكان ثاني.
